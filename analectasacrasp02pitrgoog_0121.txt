SANCTUS BASILIUS

CAESARIENSIS.

MONITUM.

Tantum Basilii Magni nomen appingere vel minimae paginae, uti novae, neque ’

impari, neque degeneri, trepidationem ex omnibus artubus haud immeritam exciet.
Unde anxius ego et formidolosus accedo ad fragmenta non pauca in viginti psalmos,
ad plurima epitimia, ad ascetica, quae a multis annis abscondita retinui.

Ad psalmos quod spectat, acclamata est sententia trium Maurinorum, qui opera
Basilii edenda curaverunt, non nisi tredecim psalmorum expositionem esse genni-
nam. Quos cautus etiam Tillemontius addebat quatuor psalmos, apud Simeonem
Metapbrastam memoratos, explosit Prudentius Maranus, qui detexit adulteratos
esse quatuor psalmorum numeros, ac metaphrastica quadratim recidere in classicos
tredecim homilias. Plura tamen a priore editore expuncta, restituit posterior, et
ipso Maranus ab utroque parciore recessit. Δ

Dum autem ego saepenumero, cauta manu et intentis oculis, investigarem catenas
vetustiores et nobiliores, mirabar tot et tanta Basilii scholia occurrere passim, non
volatili tractu, ut fit inter orandum aut alia scribendum, sed apposite, morose,
variis sensibus diligenter enucleatis, ut solet disertus interpres. Unam tandem cate-
nam in psalmos inter innumeras selegi, quae insigni nomine Nicetae Serranum
honestatur, ejusdem nempe qui aliam in Job contexuit, eliam in Lucam, illam
scilicet Angeli Maii aurifodinam, quibus palam fit penes doctissimum episcopum
inisse bibliothecam innumeris veterum libris, nunc prorsus amissis, mirum in modum
locupletatam.

Tum primum a me percunctatus sum, num ea quae in psalmos excepi ex hac
catena, excerpta ab ipso Niceta fuerint ex variis et aliis Basilii operibus; me quippe
non latuit, aliquando Nioetam hujusmodi fuisse excerptorem. O'mnes sciunt quali

curn ἀκριῧείᾳ Maurini ad singulas paginas imas significent loca vel minima quae .

ad sacras Scripturas pertinent. llorum igitur quatuor spissa volumina apud Mignium
evolvi minutatim, baud omissis spuriis, hand omisso musivo opere Simeonis Meta·
phrastae. Fateor incidisse me in quatuor Nicetae scholia, dum alia quadraginta
nullibi me offenderunt, nullibi ab oculatissimis Maurinis notantur. Unde per me
licet intuleris, scholia nova, maxime de psalmo nvrr, aut ab ignoto Basilii com·
menterio, aut ex amissis ejusdem libris derivari.

Ad alios tamen aut diligentiores, aut peritiores provoco, et ultro me committo,
siquis easdem semitas relegere ac terere voluerit, ut mihi clementior sit, siquid
ego sub ementita hedera ingenuus et candidus vendiderim.

 

